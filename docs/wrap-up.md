# Interactive functionality

## Wrap-up

In de wrap up ga je de sprint review voorbereiden. Wat ga je aan de oprachtgever presenteren? Hoe ga je dat doen? En waar wil je feedback op van de opdrachtgever? En je schrijft een goede Readme, voor de opdrachtgever, maar ook voor collega's die jouw code willen bekijken en/of gebruiken ...

### Aanpak
Eerste schrijf je een nette Readme waarin je laat zien wat je hebt gedaan, en je legt de code uit. Daarna ga je de Readme bespreken met studenten die dezelfde opdracht hebben en bereid je de Sprint Review voor. 


## Readme voorbereiden

Je hebt deze sprint een interactie met POST gemaakt, en je bent verder gegaan met de feedback van de opdrachtgever.

In de Readme kan je uitleggen waar je aan hebt gewerkt en hoe het is geworden. Ook schrijf je instructies voor de *installatie* en hoe je code werkt bij *kenmerken*. Zo kan iemand anders jouw code forken, clonen en runnen...

### Beschrijving
In je Readme staat bij *beschrijving* wat voor project het is en wat je hebt gemaakt. Voeg hier ook een link toe naar de live website.

### Gebruik
Bij *gebruik* leg je uit hoe de website werkt en wat je ermee kan. Laat hier ook de user stories zien die je hebt gemaakt en toon hoe het is geworden.

### Kenmerken
Bij *kenmerken* staat welke technieken zijn gebruikt en hoe. Hier leg je in grote lijnen uit hoe de interactieve toepassing werkt met NodeJS, Express, Liquid en Directus en Client-side scripting. Toon screenshots of een video van de UI-stack states die je hebt ontworpen en gebouwd, en leg per state uit hoe de code werkt. 

Aan de hand van jouw uitleg moet iemand anders in grote lijnen de code kunnen begrijpen. (misschien kan je je code ook nog opschonen, nette witruimte en comments toevoegen, niet gebruikte routes weghalen, ...)

<!--
#### Screenflow met UI-stack states
Maak een goed uitgewerkte screenflow met de verschillende states die je hebt ontworpen, ideal, empty, loading, succes en misschien een error state.
Leg per state uit 

#### Code flow
Voeg daarna toe hoe de code werkt. Werk eerst de server-side code flow uit, daarna wat je client-side hebt gebouwd als enhancement. 

Toon de URL's, de Request en hoe de Response werkt in jouw code: Welke Routes worden gebruikt, welke data wordt met POST verstuurd en opgeslagen? naar welke URL gaat de fetch en wat gebeurt er daarna? Welke data wordt opgehaald om de pagina te renderen?

Toon hoe de client-side scripting werkt, hoe wordt de data gepost met JavaScipt? En wat gebeurt er daarna? 
-->

### Installatie
Omdat je een NodeJs project, met Express en Liquid hebt gemaakt, beschrijf je in de Readme ook hoe iemand anders het project kan installeren. Bij *installatie* staat stap-voor-stap beschreven hoe je de development omgeving moet inrichten om aan de repository te kunnen werken. Hoe leg je aan iemand anders uit dat je bijvoorbeeld NPM hebt gebruikt?


## Sprint review voorbereiden

Bespreek met de groep wat je van plan bent aan de opdrachtgever te laten zien en wat je wil weten. 

ðŸ‘‰ Lees elkaars Readme en geef feedback op de teksten en uitleg. (schrijf de feedback in een issue zodat je hier later mee verder kan)

ðŸ‘‰ Bedenk met elkaar een logische volgorde voor het bespreken van jullie websites. Wie laat wat wanneer zien? Welke vragen hebben jullie? 

ðŸ‘‰ Voeg aan de readme van het project op de [Agency](https://github.com/fdnd-agency) de links toe van de repo's en live links. Zo kan de opdrachtgever het werk makkelijk terugvinden en bekijken.
